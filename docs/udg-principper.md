# Udgivelsesprincipper for DSL-udgaver

I dette dokument opstilles en liste over udgivelsesprincipper for
tekstudgaver produceret i Det Danske Sprog- og Litteraturselskab.
Formålet er at sikre:

1. lettere vej til dokumentation af DSL's udgivelser
2. sammenlignelige, veldokumenterede og brugervenlige ressourcer
3. lettere vedligeholdelse af færdige udgivelser

Principperne er opstillet af DSL's medarbejdere ved en workshop 22. 
maj 2017 og efterfølgende justeret af DSL's bestyrelse ved et
seminar 19. september 2017.


## 1 Udgavens indhold, form og type

Her gives en klassifikation af udgavens saglige indhold, form (digital,
analog), type (historisk-kritisk) og eventuelle ledsagende funktioner
(kommentarer, oversættelser, registre m.v.).

### Indhold

<!--udfyldes-->

### Form

* digital udgave, tekstudgave, bestående af data, som lagres
  og håndteres vha. en computer.
* trykt udgave, tekstudgave, som er udgivet i bogform.

### Type

* **historisk-kritisk udgave**, videnskabelig tekstudgave, der dokumenterer etableringen af en tekst fra de ældste foreliggende kilder til den endelige udgave.
* **oversættelse**

### Ledsagende funktioner

* kommentarer
* oversættelse
* modernisering
* indeksering

Eksempler: Holberg-projektet:

> LHS er tekstkritisk udgave af Holbergs samlede forfatterskab ...

Diplomatarium Danicum:

> Som hovedregel medtages alle breve og diplomer, der vedrører Danmark ...

## 2 Udgavens omfang

Angiv det endelige antal tekster i udgivelsen.

## 3 Systematik

* alfabetisk, herunder
	- efter titel (desuden om titlen er bibliografisk nøjagtig
	  eller en kortform)
	- efter forfatter
* kronologisk
	- efter dato
	- efter periode

## 4 Tekstgrundlag

### 4.1 Håndskrifter

### 4.2 Trykte forlæg

### 4.3 Faksimiler

Hvad er faksimileret? Det hele eller en delmængde.

## 5 Præsentation

### 5.1 Skriftsnit og håndskrift

Sammenlign håndskrift/skriftsnit i forlæg med udgavens brug af font.

### 5.2 Fremhævelse og ornamentering

### 5.3 Interpunktion

Det bør angives, hvilke tegn der findes i manuskriptet og hvilke tegn
der svarer hertil i udgaven (et tegninventar). Desuden bør brug af
interpunktion også fremgå, fx om man tilføjer manglende punktum i
slutningen af afsnit eller noter.

### 5.4 Store og små bogstaver

Her redegøres for eventuel normalisering af proprier, eller om
forlæggets udtryk bibeholdes.

### 5.5 Ligaturer, symboler og forkortelser

Angiv hvordan opløste forkortelser angives, normen er at benytte
kursiv.
    
### 5.6 Overskrifter

Angiv, om eksisterende overskrifters typografi bibeholdes eller
normaliseres, og om udgiverne supplerer med overskrifter, jf.
Brandes-projektet og middelaldertekster.dk. 

### 5.7 Sideskift, kustoder, linjeskift og afsnit

Her meddeles, hvordan sideskift angives i selve teksten, og hvor læg-
eller sidenumre er at finde. Kustoder gengives normalt ikke, men kan
optages i en tekstkritisk note, hvis den tilbyder en interessant
læsemåde. Mht. linjeskift er meningerne delte: I første udgave af
Studér Middelalder på Nettet fulgte man manuskriptets linjeskift, men
dette er opgivet i middelaldertekster. Nummerering af afsnit giver
mulighed for at henvise og linke præcist til teksten.

### 5.8 Titelblade

Gengivelse af titelbladets elementer (titel, undertitel,
forfatterangivelse, trykkested og -år) harmoniseres vha. faste
skriftstørrelser, mens ornamentering generelt udelades. Om linjebrud
på titelblade også gengives, varierer fra udgave til udgave.

### 5.9 Noter

Hvilken slags noter er der tale om (fod-, marginal-, slutnoter), og
hvor placeres disse i udgaven. Anvendes samme henvisningstegn som i
forlægget?

### 5.10 Poesi og drama

* Linjetælling
* Replikker
* Regibemærkninger

### 5.11 Citater og direkte tale

## 6 Emendation

Først redegøres i 6.1 for rettelser der foretages stiltiende; dernæst
i 6.2-9 for de rettelser, der dokumenteres i tekstkritiske noter.

### 6.1 Stiltiende rettelser

Ikke alle udgivelser opererer med stiltiende rettelser. I serien
Danske Klassikere angives således samtlige rettelser uanset hvor
banale de er.

#### Trykte forlæg

Følgende fejl i trykte forlæg rettes undertiden stiltiende:

* læderede typer, hvis slags let lader sig afklare
* skævhed i sats, fx skævt placeret interpunktionstegn
* manglende mellemrum eller bindestreg mellem ord
* mellemrum mellem et ords slutbogstav og interpunktion
* fejl i sidetal og notenummerering

#### Manuskripter

<!--Skriv om stiltiende rettelser i manuskripter-->

### 6.2 Fejl i sats eller af skriver

Indlysende sætter- eller skriverfejl kan dokumenteres i forenklet
form, således at blot grundtekstens fejlagtige læsning anføres i den
tekstkritiske note.

> I Ludvig Holbergs *Barselsstuen* (I 1) rettes *hyorpaa* til *hvorpaa*,
> hvilket i den tekstkritiske note gengives
>
> hvorpaa] hyorpaa *A*.


### 6.3 Tilblivelsesvarianter i manuskripter

Tilblivelsesvarianter, dvs. ændringer foretaget i løbet af
skriveprocessen, dokumenteres i tekstkritiske noter, hvis de er
relevante for valg af læsemåde.

Tilblivelsesvarianter beskrivers vha. et standardvokabular:

* *rettet fra*. Hvis det kan afgøres at en rettelse er foretaget under
  skrivningen markeres det med tilføjelsen *in scribendo*
* *foran er slettet* bruges, når en passage er slettet og ikke
  erstattet af noget semantisk tilsvarende
* *tilføjet over linjen*
* *tilføjet i margin*
* *ulæseligt*

### 6.4 Indskud og rettelser

Konventionen er at benytte trekantede parenteser “<...>” til
bogstaver, ord eller passager tilføjet til den overleverede tekst ved
konjektur eller en parallel kilde.

### 6.5 Overspringelser

### 6.6 Beskadigelser 

[...]

### 6.7 Åbne pladser og rasurer

Blev i trykt udgave af Dipl. Dan. gengivet ved spatium. Det er ikke
muligt i digitale udgaver. I middelaldertekster forklares den slags i
tekstkritiske noter, fx 

> fiyrtiw] *på rasur med anden hånd*

### 6.8 Uforståelige læsemåder

Uforståelige ord markeres med et crux foran ordet. Uforståelige passager
markeres med crux før og efter passagen.

### 6.9 Sagfejl

Sagfejl såsom forkert angivne titler eller navne, forveksling af
historiske begivenheder o.l. rettes ikke, men kan kommenteres i en
note.

## 7 Varianter

Angiv, hvilke principper der er lagt til grund for optagelse af
varianter. Varianter optages typisk som tilblivelsesvarianter i
håndskrifter, som ikke har betydning for valg af læsemåde (fx
Holberg-projektet), mens der i udgaver af nyere litteratur også er
tradition for optagelse af overleveringsvarianter.

## 8 Kommentarer

Hvilket henvisningstegn benyttes. Principper for kommentering bør 
fremgå af et selvstændigt dokument.

